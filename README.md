# car-game

**Inledning**

Jag har byggt ett bilspel med hjälp av spelmotorn Unity. Dock var idéen om ett bilspel inte det första som jag tänkte mig, utan jag hade från början tänkt mig ett spel som liknar "Stick fight: the game". Jag hade tom börjat utveckla spelet och fixat de mest väsentliga funktionerna i spelet, t ex två players som kunde döda varandra. Men, under påsklovet spelade jag spelet "Forza Horizon 4", vilket är ett bilspel. Jag blev då lite inspirerad och undrade om jag också skulle kunna lyckas att programmera ett liknande spel. Där föddes idéen om att göra "Epic Car Game" som jag kallar det (hade inte kreativiteten till att hitta på ett coolare namn). Det man kan göra i Epic Car Game är att välja mellan två olika färger på två bilar, sedan väljer man bland 3 maps och till sist börjar man spela spelet. Det man då kan göra är att åka runt i bilen, finns inte jätte mkt mer att göra. 

**Projektbeskrivning**

När jag väl hade bestämmt mig för att faktiskt bygga ett 3d bilspel. Började jag med att snabbt ta fram ett papper och skriva ner lite olika funktioner som är viktiga att ha med för att ha ett fungerande spel. T ex skrev jag att en testmap och bil var överst på listan. Då det är själva grunden för spelet. Jag kikade runt lite i unity asset store och hittade en asset som gjorde det möjligt att snabbt bygga ihop en test map. Sedan letade jag lite till och hittade en asset för bilen. När jag hade fått in dessa assets i min scene var det dags att börja programmera. Till en början visste jag inte om komponenten wheelcolliders och jag började med att endast ändrade positionen baserat på rotationen av bilen. Detta sätt att få bilen att röra sig märkte jag snabbt dock inte var en bra ide i och med att den till exempel när man släppte W stannade helt. Vilket inte är fallet för en riktigt bil då den accelerar ner. Då började jag söka runt på YouTube efter sätt att få en bil att röra sig och jag upptäckte wheelcolliders. Vilket gjorde det extremt simpelt att simulera en riktigt bil (dock var det rätt komplicerat att ställa in värden på wheelcollidererna). Jag la även till tre olika kartor att spela på vilket ger spelet lite variation. Jag har också lagt till en rewind funktion, vilket gör att man går tillbaka till den ursprungliga positionen när man håller in R. Det var på grund av att spelet var extremt svårt och jag hela tiden dog. Det gjorde det svårt att spela klart hela kartan, men med min rewind funktion lyckas man att klara alla kartor utan problem.

**Resultat och problem jag stötte på**

Mitt spel tycker jag matchade mina förväntningar om vad jag själv skulle klara av i unity. Det påminde om spelet som jag ville efterlikna. T ex med en funktion som att man kan välja mellan olika bilar, även om man i mitt spel endast kan välja mellan två olika färger på samma bil. Det skulle jag i framtiden vilja utveckla och göra det möjligt att välja mellan flera olika bilar, som även skulle ha olika max hastighet och accelerara olika snabbt. I forza finns det även en minimap där man lätt kan se var på mappen spelaren är, vilket även jag ville testa och därför implementerade funktionen i mitt spel. Dock blev det inte riktigt som jag tänkt mig då minimapen blev rätt pixlig, eftersom jag inte lyckades hittade en helt rund mask till bilden för minimap kameran. Jag tyckte också att det blev bra med att användaren av spelet får välja fritt mellan tre olika kartor, vilket skapar otroligt mycket variation i spelet och gör att upplevelsen förbättras. Det är något som jag personligen tycker forza horizon 4 saknade. Då man endast kan spela på en map (dock är ju den kartan extremt stor). 

Ett litet roligt problem jag stött på under projektet var att jag råkade lägga wheel colliderserna på wheel meshen. Vilket resulterade i att så fort man tryckte på gasknappen flög hjulen i väg. Det löstes snabbt genom att separera wheel colliderna till 4 olika gameobjects och wheel meshen till sina gameobjects. Det gör så klart att det endast kommer vara wheelcollidersena som snurrar, och roterar när bilen svänger. Därför var jag tvungen att söka upp lite på webben och hittade en snubbe (https://forum.unity.com/threads/how-do-you-make-the-wheel-mesh-follow-the-wheelcolliders.170445/ vid den här tråden) på unitys forum som hade hittat en funktion för att just uppdatera positonen för wheel meshen. Vilket gjorde att bilen blev mer estetiskt snygg. 

**Avslutning** 

Avslutningsvis tyckte jag att projektet var extremt roligt. Jag fick göra ett coolt 3D spel, vilket jag alltid drömt om att göra. Dock måste jag tillägga att det inte var speciellt mycket svårare att bygga upp ett 3D spel än ett 2D spel, förutom att man behövde jobba med fler dimensioner. Jag kommer förmodligen fortsätta att utveckla mitt spel. Då det enligt mig krävs fler funktioner till spelet, som till exempel en tidsräknare som gör det möjligt att jämföra hur snabb man är på en bana till skillnad från sina vänner eller till skillnad från hur bra man var tidigare. Som jag tidigare sagt skulle jag även gärna vilja lägga till funktioner som att välja olika bilar med olika prestanda. 